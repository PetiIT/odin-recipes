<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Document</title>
</head>
<body>
    <h1>Pirított édesburgonya-quinoa saláta kecskesajttal és avokádóval</h1>
    <img src="piritott-edesburgonya-quinoa-salata-kecskesajttal-avokadoval.jpg" alt="quinoa_edesburgonyaval" height="320" width="520">
    <h2>Hozzávalók</h2>
    <ul>
        <li>10 dkg quinoa (2x átmosva, 10 percre vízbe áztatva)</li>
        <li>1 db édesburgonya (nagy)</li>
        <li>3 ek olívaolaj</li>
        <li>1 lime-ból nyert limelé (2 evőkanálnyi)</li>
        <li>1 kis db lilahagyma (vékonyan felszeletelve)</li>
        <li>1 közepes db avokádó (felszeletelve)</li>
        <li>5 dkg kecskesajt</li>
        <li>1 csokor petrezselyem (durvára vágva)</li>
        <li>1 késhegynyi chili (vagy mexikói fűszerkeverék)</li>
        <li>1 csipet római kömény</li>
        <li>1 kávéskanál koriandermag (összetörve/megőrölve)</li>
        <li>só ízlés szerint</li>
        <li>bors ízlés szerint</li>
        <li>5 dkg tökmag</li>
    </ul>

    <h2>Elkészítés</h2>
    <ol>
        <li>A sütőt előmelegítjük 190 fokra, közben 2-3 x átmossuk a quinoát, és kb. 10 percre hideg vízbe beáztatjuk.</li>
        <li>Közben jól megsikáljuk az édesburgonyát, felkockázzuk, egy tálban összekeverjük 2 ek olívaolajjal, megszórjuk a száraz fűszerekkel (só, bors, koriandermag, mexikói fűszerkeverék), jól bedörzsöljük a krumplikockákat az olajjal és fűszerekkel. Tepsibe öntjük, és kb. 1/2 óra alatt sütőben megsütjük. (Közben egyszer-kétszer átkeverjük.)</li>
        <li>Amíg az édesburgonya sül, megfőzzük a quinoát dupla mennyiségű vízben; először közepes lángon felforraljuk a vizet, majd forrás után a legkisebb lángra vesszük, és lefedve pároljuk kb. 15 percig (amíg a víz teljesen el nem fő róla). Ekkor kikapcsoljuk a tűzhelyet, és lefedve állni hagyjuk legalább 5 percig, majd villával kicsit átmozgatjuk.</li>
        <li>Egy nagy tálban összekeverjük a quinoát és a megsült édesburgonya kockákat a hagymával, kevés durvára vágott petrezselyemzölddel és a jó késhegynyi római köménnyel. Meglocsoljuk 1-2 ek olívaolajjal és 2 ek limelével, lazán összekeverjük. Ha szükséges, ízesítjük még sóval, borssal.</li>
        <li>Tálaláskor kecskesajtot csipkedünk a tetejére, meghintjük pirított tökmaggal és petrezselyemzölddel, és pár szelet (érett) avokádóval tálaljuk.</li>
    </ol>
</body>
</html>